

W tym pliku tekstowym pozwolę opowiedzieć o sobie nieco więcej niż w poprzednich dokumentach, linkach.

Dokładnie w styczniu 2021 roku stwierdziłem, że sektor gospodarczy IT jest aktualnie najbardziej rozwojowym kierunkiem. Wybitnie ukazał to kryzys pandemiczny, sektor gospodarczy IT jako jeden z niewielu nie ucierpiał przy nim w ogóle. Kto z nas nie chciałby się odnaleźć w takiej nietykalnej branży? Zapewne jestem jedną z wielu osób która pomyślała w ten sposób. Dlatego pod wpływem impulsu, wyszukałem tak naprawdę pierwszy lepszy kurs języka programowania JAVA i...stwierdziłem, że nic nie rozumiem. Nie mogło być przecież inaczej! Nie miało prawa :) Słomiany zapał to jednak nie moja cecha osobowości i stwierdziłem, że jedyną drogą do sukcesu jest nauczenie się wszystkiego od podstaw. Moim pierwszym źródłem wiedzy była strona KhanAcademy, która jest świetnym miejscem by zaszczepić dzieciom fundamenty rozwoju w tym właśnie kierunku(idealne miejsce dla mnie). KhanAcademy prostymi metodami zapoznaje użytkowników z językami HTML, CSS, JS i SQL. Można się dowiedzieć o takich pojęciach jak klasa obiektu, stylizacja linków, metoda Monte Carlo, left/inner join. Po ukończeniu wszystkich zadań, po przyswojeniu materiałów w KhanAcademy przyszedł czas na materiały Mirosława Zelenta. To właśnie wtedy zapoznałem się z semantycznym HTML'em, relatywnymi jednostkami w CSS, phpMyAdmin, językiem programowania C++, SPOJ(łącznie cztery zaliczone zadania) czy podstawą JS. Przez cały ten okres udało mi się wykonać zadania takie jak: 
	- własny notatnik (który wygląda jak zwykły notatnik); C++
	- licznik godzin poświęconych na naukę; C++
	- utworzenie kwerend z takimi operatormi jak: LIKE, AND, OR, SORT BY, HAVING, NOT IN, DESC, %, ORDER, SELECT, INSERT, UPDATE, DELETE, TRUNCATE, DROP
	- problem iloczynu kartezjańskiego w bazach danych
	- zmniejszenie nawet o 20% ilości kodu za pomocą metody ALIAS
	
	
Obecnie przez nieco ponad 8 miesięcy, pracując na pełnym etacie udało mi się poświęcić na naukę programowania prawie 400h. Z pewnością mógłbym osiągnąć lepszy wynik ale niekiedy okoliczności były mało sprzyjające nauce. Co więcej, staram się działać na własną rękę i nawet gdy mój kod nie funkcjonuje(co na początku było dość częstym zjawiskiem) nie proszę nikogo o pomoc tylko działam samodzielnie, do momentu aż wynik będzie prawidłowy(return 0). Czy kiedykolwiek nudziłem się podczas nauki? Nigdy. Czy skończyłem się uczyć? Zdecydowanie nie. Suma poświęconych godzin będzie systematycznie rosła, do momentu osiągnięcia zamierzonego celu. 

 